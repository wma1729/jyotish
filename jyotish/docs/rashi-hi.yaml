toc-entry:
  name: rashi
  order: 6
  header: राशियाँ
section:
  intro:
    - >-
      बारह राशियाँ होती हैं - मेष, वृषभ, मिथुन, कर्क, सिंह, कन्या, तुला, वृश्चिक, धनु, मकर, कुंभ
      और मीन क्रमशः १ से १२ तक।
  sub-sections:
    - header: राशियों की विशेषताएं
      content:
      pictures: []
      tables:
        - caption:
          headers:
            - राशि
            - चिन्ह
            - देह अंग
            - उदय विधि
            - स्वभाव
            - प्रकृति
            - लिंग
            - तत्व
            - प्राकृतिक गुण
            - आयुर्वेदिक दोष
            - दिशा
          rows:
            - - मेष
              - पहाड़ी भेड़, चतुष्पद
              - सिर
              - पृष्ठोदय
              - चर
              - क्रूर
              - पुलिंग
              - 'अग्नि / तेजस'
              - राजस
              - पित्त
              - पूर्व
            - - वृषभ
              - बैल, चतुष्पद
              - मुख और कंठ
              - पृष्ठोदय
              - स्थिर
              - सौम्य
              - स्त्रीलिंग
              - पृथ्वी
              - राजस
              - वात
              - दक्षिण
            - - मिथुन
              - गदा और वीणा सहित पुरुष-स्त्री की जोड़ी, द्विपद 
              - गला/गर्दन, कंधे और हाथ
              - शीर्षोदय
              - द्विस्वभाव
              - क्रूर
              - पुलिंग
              - आकाश
              - राजस
              - 'वात-पित्त-कफ'
              - पश्चिम
            - - कर्क
              - केंकड़ा, बहुपद
              - वक्ष/छाती और हृदय
              - पृष्ठोदय
              - चर
              - सौम्य
              - स्त्रीलिंग
              - 'जल / अपह'
              - सत्त्व
              - कफ
              - उत्तर
            - - सिंह
              - शेर, चतुष्पद
              - पेट का ऊपरी भाग नाभि तक
              - शीर्षोदय
              - स्थिर
              - क्रूर
              - पुलिंग
              - 'अग्नि / तेजस'
              - सत्त्व
              - पित्त
              - पूर्व
            - - कन्या
              - अन्न और अग्नि हाथों में रखे कन्या, द्विपद
              - >-
                पेट का मध्य भाग, नाभि से लेकर उसके नीचे ४-५ अंगुल
                (जहाँ कमर की पेटी पहनी जाती है)
              - शीर्षोदय
              - द्विस्वभाव
              - सौम्य
              - स्त्रीलिंग
              - पृथ्वी
              - तमस
              - वात
              - दक्षिण
            - - तुला
              - एक पुरुष हाथ में तराजु लिए हुए, द्विपद
              - पेट का निचला हिस्सा, गुप्तांगों से ४-५ अंगुल ऊपर
              - शीर्षोदय
              - चर
              - क्रूर
              - पुलिंग
              - आकाश
              - राजस
              - 'वात-पित्त-कफ'
              - पश्चिम
            - - वृश्चिक
              - बिच्छू, बहुपद
              - गुप्तांग (जननांग और गुदा)
              - शीर्षोदय
              - स्थिर
              - सौम्य
              - स्त्रीलिंग
              - 'जल / अपह'
              - तमस
              - कफ
              - उत्तर
            - - धनु
              - धनुष और बाण के साथ एक मनुष्य जिसका धड़ अश्व का है, १५ अंश तक द्विपद, शेष चतुष्पद 
              - जांघें और कूल्हे
              - पृष्ठोदय
              - द्विस्वभाव
              - क्रूर
              - पुलिंग
              - 'अग्नि / तेजस'
              - सत्त्व
              - पित्त
              - पूर्व
            - - मकर
              - >-
                बकरी जिसका निचला भाग मछली का है या मृग जिसका निचला भाग मगरमच्छ का है,
                १५ अंश तक चतुष्पद, शेष पदहीन 
              - घुटने
              - पृष्ठोदय
              - चर
              - सौम्य
              - स्त्रीलिंग
              - पृथ्वी
              - तमस
              - वात
              - दक्षिण
            - - कुंभ
              - घड़ा लिए हुए पुरुष, द्विपद 
              - पिंडलियाँ और टखने
              - शीर्षोदय
              - स्थिर
              - क्रूर
              - पुलिंग
              - आकाश
              - तमस
              - 'वात-पित्त-कफ'
              - पश्चिम
            - - मीन
              - दो मछलियाँ विपरीत दिशा में तैरती हुई, पदहीन
              - पैर (टखनों के नीचे का भाग)
              - उभयोदय
              - द्विस्वभाव
              - सौम्य
              - स्त्रीलिंग
              - 'जल / अपह'
              - सत्त्व
              - कफ
              - उत्तर
    - header: मेष
      content:
        - >-
          मेष राशि के जातक गर्वित, स्वतंत्र और साहसी होते हैं। वे घूमना पसंद करते हैं
          और प्राय अपनी मातृभूमि से दूर चले जाते हैं। वे जीवन में शीग्र घर नहीं बसाना
          पसंद करते हैं। कुंडली में मंगल बली हो तो यात्रा सुख और लाभ देती है। वहीं
          यदि मंगल निर्बल हो तो यात्रा व्यय, हानि और कष्ट लाती है। ये बहिर्मुखी, उग्र
          और अधीर होते हैं। अगर परिस्थितियां उनके अनुसार नहीं हो तो वे जल्द ही निराश
          हो सकते हैं। उनमें हिंसा की प्रवृत्ति होती है और दुर्घटनाओं का खतरा होता है। वे
          अभिनव, महत्वाकांक्षी, महान प्रेरक/नेता और न्यूतन मार्ग निर्माता हैं।
      pictures: []
      tables: []
    - header: वृषभ
      content:
        - >-
          वृषभ राशि के जातक शक्ति (शारीरिक और मानसिक दोनों) को प्रदर्शित करते हैं।
          ये शांत स्वभाव के होते हैं और जल्दी क्रोधित नहीं होते लेकिन, सताने पर, ये एक
          अप्रतिरोध्य शक्ति बन जाते हैं। वे परिश्रमी होते हैं और कार्य पूर्ण होने तक विश्राम
          नहीं करते| वे कलात्मक, कामुक और बुद्धिमान होते हैं और अपनी बुद्धि के कारण धन
          अर्जित कर सकते हैं (जैसे लेखक, शिक्षक आदि बनना)। इन्हें सुख-साधन, विलास-वस्तुएँ
          और भोजन बहुत पसंद होता है और ये अच्छे रसोइए भी हो सकते हैं। इन्हें अपने संबंधों
          में अधिक सफलता नहीं मिलती है। वे प्राय संबंधों को चलाने के लिए अपने व्यक्तित्व को
          भी भुला देते हैं लेकिन इसका कोई लाभ नहीं होता। भाई-बहनों और मित्रों से भी लाभ
          कम ही प्राप्त होता है| 
      pictures: []
      tables: []
    - header: मिथुन
      content:
        - >-
          मिथुन राशि के जातकों के भीतर स्त्री और पुरुष दोनों की ऊर्जा होती है। ये बहुत बुद्धिमान
          और भौतिकवादी होते हैं। वे कदाचित ही कभी संतुष्ट और/या शांत होते हैं क्योंकि उनमें
          सदैव एक आंतरिक संघर्ष होता है। इन्हें संतान के कारण धन व्यय करना पड़ता है।
          ये प्राय दो मन (दुविधा) में होते हैं, चाहे वह संबंध हों या निवास या व्यवसाय। इनका
          झुकाव कला की ओर होता है लेकिन व्यवसाय के रूप में कला में अच्छा प्रदर्शन नहीं कर
          पाते हैं। वे बहुत बातूनी होते हैं और कभी-कभार गलत भी बोल देते हैं। वे अध्यात्म की ओर
          आकर्षित हो सकते हैं लेकिन उनकी बुद्धि और भौतिकवादी प्रकृति के कारण, उनका दृष्टिकोण
          भक्ति के बजाय दार्शनिक रहता है। स्‍वास्‍थ्‍य अक्‍सर अस्थिर रहता है। कोई बड़ी बात न भी हो
          तो भी छोटी-मोटी बीमारियों से ग्रस्त रहते हैं।
      pictures: []
      tables: []
    - header: कर्क
      content:
        - >-
          कर्क जातक, केंकड़े की तरह, एक कठोर खोल के नीचे एक नरम भावनात्मक पक्ष रखते हैं।
          वे अत्यधिक बौद्धिक, तर्कसंगत और व्यावहारिक दिखाई देते हैं। लेकिन संकट के समय में,
          भावनाएं बुदबुदाती हैं और उनके सभी प्रमुख निर्णयों/कार्यों को नियंत्रित करती हैं। वे प्राय
          अपनी संतानों से निराश होते हैं। वे अपने कार्य-क्षेत्र में समर्पित होते हैं। ये जल्दी मित्र और
          सहयोगी बना लेते हैं। इनका चंचल स्वभाव शत्रु भी पैदा कर देता है। इन्हें प्राय शत्रुओं से लाभ
          ही होता है लेकिन कई बार हानि भी उठानी पड़ती है। वे अपने घर/परिवार से बहुत जुड़े
          होते हैं। वे गुप्त प्रवृति के होते हैं। उनके विवाह में देरी हो सकती है या कोई समस्या हो सकती है।
      pictures: []
      tables: []
    - header: सिंह
      content:
        - >-
          सिंह राशि के जातक गर्वित, अभिमानी, राजसी होते हैं। वे दूसरों से स्तुति, सेवा और वाह-वाही
          की इच्छा रखते हैं| वे साहसी होने का दिखावा अवश्य करते हैं लेकिन कुछ करते नहीं, यानी वे
          धमकी देते हैं किन्तु कोई साहसिक कार्य करते देखना दुर्लभ है। वे अपने भाई-बहनों, विशेषकर
          छोटों, के प्रति कठोर हो सकते हैं। वे आत्म-केंद्रित और महत्वाकांक्षी होते हैं और प्राय राजनीति
          और सरकार में जुड़ते हैं। इन्हें भूमि/घर में निवेश करना पसंद होता है। उनके पिता समाज में
          महत्वपूर्ण व्यक्ति हो सकते हैं। वे अपने विवाह और साझेदारी में हावी होने का प्रयास करते हैं
          और इसलिए आगे चलकर निराश होते हैं।
      pictures: []
      tables: []
    - header: कन्या
      content:
        - >-
          कन्या राशि के जातक शर्मीले होते हैं और पवित्रता उन्हें आकर्षित करती है। वे दूसरों की देखभाल
          करना पसंद करते हैं और स्वास्थ्य सेवा में उत्कृष्टता प्राप्त कर सकते हैं। वे बहुत बुद्धिमान और शिक्षित
          होते हैं जो उन्हें विश्लेषण और गणना के लिए उपयुक्त बनाता है। वे अपने व्यापार में नए कौशल सीखते
          हैं। विभिन्न समस्याओं के लिए उनके पास असामान्य, कुछ हद तक लीक से हटकर, दृष्टिकोण होता हैं।
          उन्हें अपने वैवाहिक जीवन में कठिनाइयों और संतानों से परेशानियों का सामना करना पड़ता है। वे
          भोजन को लेकर बहुत नखरे करने वाले होते हैं। उन्हें दुर्घटनाओं और शैल्यचिकित्सा का सामना करना
          पड़ सकता है| 
      pictures: []
      tables: []
    - header: तुला
      content:
        - >-
          तुला राशि के जातक प्राय विक्रेता या व्यापारी होते हैं। उन्हें सार्वजनिक व्यवसाय भी पसंद है। वे खर्चीले
          होते हैं और अपने भौतिक और वित्तीय दोनों संसाधनों को गंवाते हैं। वे यौन हरकत भी कर सकते हैं
          जिसका उन्हें बाद में पछतावा होता है। उन्हें दूसरों का परामर्श पसंद नहीं है। उन्हें दोस्त, संघ और
          समाज पसंद हैं। लेकिन ये अक्सर बुरी संगत में फंस जाते हैं। वे नवीन वेश-भूषा पहनने के इच्छुक हैं।
          राजनीति में इनकी अत्यंत रूचि है। वे सुखी वैवाहिक जीवन व्यतीत करते हैं।
      pictures: []
      tables: []
    - header: वृश्चिक
      content:
        - >-
          वृश्चिक राशि के जातक प्राकृतिक उपद्रवी होते हैं। वे अत्यंत हठी/अड़ियल होते हैं और सामान्य प्रक्रियाओं
          का पालन करना पसंद नहीं करते हैं। वे साहसी, प्रतिशोधी, महत्वाकांक्षी होते हैं और जहां वे रहते हैं
          उस स्थान से अधिक समय संतुष्ट नहीं रहते। इनका झुकाव रसायन विज्ञान, जड़ी-बूटियों और शल्य
          चिकित्सा की ओर होता है और ये वैद्य/चिकित्स्क बन सकते हैं। इन्हें दूसरों के गुप्त उजागर करना पसंद
          होता है। उनकी संभोग में गहरी रुचि होती है और वे अपने विवाह में अपने साथी पर हावी होते हैं। वे
          अपने साथी के व्यक्तित्व को ख़त्म कर देते हैं और परिणामस्वरूप उनके विवाह प्रभावित होते हैं। वे अपने
          माता-पिता से झगड़ते हैं। उनके छोटे भाई-बहन प्राय नहीं होते और होते भी हैं तो कुछ ही।
      pictures: []
      tables: []
    - header: धनु
      content:
        - >-
          धनु राशि के जातक भाग्यशाली और प्रतिस्पर्धी होते हैं। इनके कई शत्रु होते हैं और उन पर विजय प्राप्त
          कर सकते हैं। उनके जीवन में मित्र शत्रु और शत्रु मित्र बन जाते हैं। वे स्पष्टवादी वक्ता होते हैं और वित्त
          प्रबंधन में योग्य नहीं होते हैं। वो बुद्धिमान होते हैं। वे एक साथ दो व्यवसाय कर सकते हैं। वे आध्यात्मिकता
          में अत्यधिक रुचि रखते हैं और उस में आनंद प्राप्त कर सकते हैं।
      pictures: []
      tables: []
    - header: मकर
      content:
        - >-
          मकर राशि के जातक अत्यधिक महत्वाकांक्षी होते हैं तदपि व्यवसाय में विकास धीमा और धीरे-धीरे होता है
          जो प्राय उन्हें निराश करता है। वास्तविक विकास जीवन में देर से आता है। वे कभी-कभी परिवार, पूर्वजों
          और भूमि संपत्ति से असंतुष्ट होते हैं, भले ही वे संपत्तियों से लाभ कमाते हैं। वे धन को बहुत सोच समझ
          कर व्यय करते हैं, उन्हें कंजूस कहना गलत नहीं क्योंकि उन्होंने इसे पहले ही बड़े प्रयासों से अर्जित किया
          है। वे अपनी संतानो से अति स्नेह करते हैं। धर्म उनके लिए नहीं है। परंपरा, इतिहास, ज्योतिष आदि जैसी
          रूढ़िवादी और पुरानी वस्तुओं में इनकी गहरी रुचि होती है।
      pictures: []
      tables: []
    - header: कुंभ
      content:
        - >-
          कुंभ राशि के जातक हर समय अपने ज्ञान का विस्तार करना पसंद करते हैं। वे आध्यात्मिक के बजाय भौतिकवादी
          या वैज्ञानिक खोज में अधिक रुचि रखते हैं। उनके व्यवसाय में प्रगति धीमी है। लाभ और हानि उनकी यात्रा का
          स्वाभाविक भाग हैं। वे धन के प्रति उदासीन दृष्टिकोण रखते हैं। वे मित्रों और समाज को महत्व देते हैं। वे अंतर्मुखी,
          विशेष प्रकृति (कुछ सनकी प्रकार के) और अपने विषय गुप्त रखने वाले होते हैं।
      pictures: []
      tables: []
    - header: मीन
      content:
        - >-
          मीन राशि के जातकों की परस्पर विरोधी महत्वाकांक्षाएं और लक्ष्य होते हैं। शिक्षा में अस्थिरता का सामना करना पड़
          सकता है (किसी कारणवश बीच में रुकना पड़ता है)। उन्हें पढ़ाना बहुत पसंद है। उनके दो विवाह हो सकते हैं
          यद्यपि वे अच्छे साथी और माता-पिता होते हैं। वे शांत और रचित हैं। लोग इनका लाभ उठाते हैं। वे प्राय उन
          लोगों द्वारा निराश होते हैं जिन पर वे भरोसा करते हैं। वे समझदार हैं और कविता के प्रति उनका रुझान है। वे
          चिकित्सा के क्षेत्र में अच्छा कर सकते हैं।
      pictures: []
      tables: []

  remarks:
    - मन्त्रेश्वर की फल-दीपिका के अनुसार मिथुन भी उभयोदय राशि है।
    - >-
      एक नैसर्गिक शुभ ग्रह शीर्षोदय राशि में और अधिक शुभ होता है, किन्तु पृष्ठोदय राशि में
      उसकी शुभता कम होती है| उसी तरह, एक नैसर्गिक अशुभ ग्रह पृष्ठोदय राशि में अधिक
      अशुभ और शीर्षोदय राशि में कम अशुभ होता है|